---
template: BlogPost
path: /banica
date: 2023-03-14T12:23:46.769Z
title: 'Баница и гибаница, зељаник и зелник'
metaDescription: |2
   ...с обзиром да је на бугарском језику купус „зеле“, а кад чујемо реч „зелник“ што би на српском било „зељаник“, "зељаница", можемо помислити на „зеле“ – купус. „Зелник“ је баница са зеленишем. И мада се у неким местима зелник заиста спрема са надевом од купуса, али киселог купуса, најчешће зелник значи  баница са спанаћем, штавељем, лободом, кисељаком итд.“
thumbnail: /assets/2.jpg
---
# Бугарска баница заузела престижно место на светској ранг-листи – шта не знамо о овом нашем традиционалном јелу

објављено 7.3.23. 15.44

![](https://static.bnr.bg/gallery/cr/medium/5d7bbf9c5345159d586c6a8c4cb0edc8.jpg)



Бугарска баница се нашла међу 50 најукуснијих јела са сиром на свету. Познати светски атлас хране TasteAtlas јој је одредио престижно 5. место, а на ранг-листи су још два бугарска специјалитета – шопска салата (на 14. позицији) и овчарска салата (на 41. позицији)



* [Бугарска баница међу најукуснијим традиционалним јелима на свету](http://bnr.bg/sr/post/101589454/ "Бугарска баница међу најукуснијим традиционалним јелима на свету")
* [Гибанице из региона Старе планине](http://bnr.bg/sr/post/100145652/gibanice-iz-regiona-stare-planine "Гибанице из региона Старе планине")
* [Окуси Бугарску, упознај је и заволи!](http://bnr.bg/sr/post/101540236/okusi-bugarsku-upozna-e-i-zavoli "Окуси Бугарску, упознај је и заволи!")
* [Фестивал гибанице у селу Врбица враћа радост живљења](http://bnr.bg/sr/post/100975226/ "Фестивал гибанице у селу Врбица враћа радост живљења")

У различитим деловима Бугарске баница се спрема на различите начине па је и укус понекад другачији, каже у разговору са Данаилом Коновим из регионалног програма БНР „Радио Софија“ проф. др Ана Кочева, руководилац Секције за дијалектологију Института за бугарски језик при Бугарској академији наука (БАН).

У то су се она и њене колеге увериле, приликом свог путовања по Бугарској у вези са израдом интерактивне кулинарске мапе. „Баница је уобичајени бугарски назив за ово пециво, али може се још срести под називом „млин“, што у различитим бугарским дијалектима значи и „баница“, каже проф. Кочева и додаје:

![Проф. др Ана Кочева](http://static.bnr.bg/gallery/cr/1fe8fa76e5f615bff666c57fdf5ccad2.jpg)\
„А ако се налазите у Родопима и неко вам говори о клину, имајте у виду да је реч о баници, иако је тамо спремају са надевом од пиринча. „Зелник“ је такође назив за баницу на целој бугарској језичкој територији, али немојте мислити да се у њега ставља купус*(бел. прев. – проф. Кочева наглашава то с обзиром да је на бугарском језику купус „зеле“, а кад чујемо реч „зелник“ што би на српском било „зељаник“, "зељаница", можемо помислити на „зеле“ – купус)*. „Зелник“ је баница са зеленишем. И мада се у неким местима зелник заиста спрема са надевом од купуса, али киселог купуса, најчешће зелник значи баница са спанаћем, штавељем, лободом, кисељаком итд.“

![banica](/assets/1.jpg "banica")

Познате су и млечна, развучена, лења, јалова баница итд. А најстарија реч која се на нашем поднебљу користи за баницу јесте „гибаница“, а карактеристична је за Видин и његову околину. Распрострањени су и називи из турског језика, на пример бурек, педја или пидја итд, јер:

„Ми говоримо о бугарској традиционалној кухињи, али она је у великој мери балканска. У ствари, она је оријентална… Могли бисмо говорити о кулинарским балканизмима“, каже проф. Кочева.

Баница је несумњиво најтрадиционалније бугарско јело а повезана је она и са празничном трпезом. Није случајно што се она нашла међу првих 5 јела са сиром на свету – њоме бугарска национална кухиња привлачи наше стране госте, сматра проф. Кочева.

\
[Извор: Интервју Данаила Конова, „Радио Софија“ – БНР](https://bnr.bg/sr/post/101789877/bugarska-banica-zauzela-prestijno-mesto-na-svetsko-rang-listi-shta-ne-znamo-o-ovom-nashem-tradicionalnom-elu)

Саставила: Венета Николова

Превела: Албена Џерманова

Фотографије: TasteAtlas, БГНЕС
