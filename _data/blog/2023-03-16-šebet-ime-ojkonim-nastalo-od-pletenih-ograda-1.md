---
template: BlogPost
path: /sebet1
date: 2023-03-16T13:35:14.144Z
title: Šebet - ime (ojkonim) nastalo od pletenih ograda 1
metaDescription: >-
  Ako krenemo od Albanije pa sve do Baltika na severu nalazimo mnogobrojna mesta
  sa nazivima Sopot, Sopotnica ili sličnih naziva a isto važi i za Šebet. Sopot,
  najseverniji, je na obali Baltičkog mora i danas je čuveno poljsko letovalište
  sa prelepim plažama. O poreklu imena tog mesta se ...
thumbnail: /assets/hedge_sebes.jpg
---
> **Šebet - ime (ojkonim) nastalo od pletenih ograda**

**Uprkos tome što je etimologija reči nesigurna jer na osnovu nje se ponekad dolazi do pogrešnih zaključaka pa liči nekome na gledanje u pasulj u puno slučaja njeni zaključci nađu svoju potvrdu u folkloru ili spomenicima iz prošlosti.**

![plot](/assets/laid_hedge.png "ograde - plot...")

**Ako krenemo od Albanije pa sve do Baltika na severu nalazimo mnogobrojna mesta sa nazivima Sopot, Sopotnica ili sličnih naziva a isto važi i za Šebet. Sopot, najseverniji, je na obali Baltičkog mora i danas je čuveno poljsko letovalište sa prelepim plažama. O poreklu imena tog mesta se i poljski lingvisti slažu da je nastalo iz staroslovenskih jezika, od zvukova koji se čuju na izvorima rečica. Srpski lingvisti kažu da je koren reči nastao od glagola soptati** 

> **( sopće – teško diše, disanje sa propratnim zvucima)**

 **što se slaže sa zvucima koji se čuju na jačim izvorima što bi se drugčije reklo da voda žubori (a u Zaplanju šobori). Obzirom da ima dosta rečica pod imenom Sopotnica koje u svom toku imaju vodopade čiji zvuk je drugačiji od soptanja ipak u celini gledano u pitanju je zvuk vode ono od čega Sopot – Sopotnica dobiše ime. Da voda ide iz njega a i zvuk (šmrkanje) narod je lepo primetio pa poistovetio nos sa sopotom:**

> **Pod gorom poljana, pod poljanom gleđana (vrsta stene), pod gleđanom sopot, pod sopotom provala.**
>
> **nar. zagonetka – kosa, čelo, oči, nozdrve, usta**

**Nekako, gde je Sopot tu su i Srbi pa i u Poljskoj ili bolje rečeno bili Srbi nekada odavno na obali Baltičkog mora pa ostade trag u imenima mesta[ Sarbsk](https://en.wikipedia.org/wiki/Sarbsk) i jezera-mora [Sarbsko](https://goo.gl/maps/4VxDAyAsrY9wh5QS9). Beše lepo Srbima tamo pored mora a plus ćilibar (jantar) koliko hoćeš, imalo i za prodavanje ali hteo još neko ćilibar pa iz pomorske zemlje Pomeranije odoše Srbi u pomeranje ka jugu. Doduše ostadoše neki Kašubi što priznaju veze sa Srbima ali lužičkim Srbima.**

![srb](/assets/srb.png "srbi u poljskoj")

 **Ovo pomeranje Srba iz zemlje Pomeranije ka jugozapadu beše čak do Portugalije pa Portugalcima ostade u rečniku sapo od žabe kao i Galima. Ti Srbi po istoričarima su u stvari bili Suebi ([Suevians](https://sr.wikipedia.org/sr-ec/%D0%A1%D0%B2%D0%B5%D0%B2%D0%B8)) ali Švabe ne znaju za reč žabe. Ostaje u igri i varijanta da su Srbi preko žabe u nekoj vezi sa Galima. U svakom slučaju beše puno šetanja po Evropi.  Kod Portugalaca je, da ne bude zabune, slično [sapo](https://pt.wikipedia.org/wiki/Sapo) ( žabe) sa [sebe](https://pt.wikipedia.org/wiki/Sebe) (žbunje za šišanje). Žabe i tarabe kod Srba nemaju baš nikakve veze ali u galiji portugalskoj imaju. Ako Portugalce posmatramo  iz šireg ugla, kao deo familije bliske latinskom jeziku, zavirimo u latinski jezik:**

> **sē/pĭo**,-psi,-ptum,-īre, v. (saepio) –  ograđivati, ograditi, opasati;  s. *urbem muris*– opasujem grad zidinama
>
> **sept/um**,-i, n. (sepio) – pregrada; ograda, tor; *quibus septis beluas continebimus*? – kakvim ogradama/torovima ćemo držati goveda da se ne raziđu?
>
> sapet - https://sr.wiktionary.org/sr-ec/sapeti 
>
> što bi bilo:
>
> **SEP + ET (sufiks) .**

 **Sufiksi su dobar indikator odakle neka reč je došla u nečiji jezik. Sufiks et, na primer, je popularan kod Francuza (galskih petlova) za umanjivanje (deminutivi) pa bude od cigare cigareta, kasa - kaseta ali ima još primena kod glagola pa i šire, na primer  star - starleta. I u našim rečima je odomaćen takav završetak pa imamo cvet, svet, zaplet, rasplet, pet, devet, deset . O tome bi, kad je u pitanju Šebet, da li ima sufiksa ili ne, ili bilo koji afiks, mogli stručnjaci da kažu poslednju reč,a mi nastavljamo sa paralelama jer je lakše i zabavnije, nakon osvrta i na mogućnost: SE (prefix) + PET. Moguće je da je SEP samo skraćena reč i udaljena od reči koja nosi njeno puno značenje - sepet. Puna značenja i zagubljena slova neke reči se otkrivaju pogledom na glagolske konjugacije, padeže pri čemu je genitiv naročito poznat jer se u njemu često javljaju nestala slova .**

> **SE (prefix) + PET**

####  **Da je PET koren reči Šebet možemo da tražimo dokaz u reči peteljka (drška ploda, lista) galski-peciolo, velški (irski, korzikanski, latinski, rumunski, francuski, )-petiole; poljski-szypułka, turski-yaprak sapı(lista drška). Značenje reči peteljka je jasno iz uloge koju ima tj. da drži list, plod da se ne odvoje od grančice. Naravno poznata je iz latinskog centri**pet**alna sila koja ima ulogu da sačuva vezu nekog predmeta sa njegovom maticom, centrom. U vezi sa ovim je vredno razmišljanja petao, tie(eng. -mašna), tail(eng. - rep ali gde je tail i = coma po kometi, njenom repu. A šta ima petao što nema kokoška, pa rep naravno. Petao je i pevac zato što peva kao i turski oroz-pevač. Interesantno je da u galskim jezicima petao = galo. Na francuskom je coq.**

**Da li je Šebet prefiks + koren reči ili koren reči + sufiks jedno je sigurno da se značenje reči kreće u uskom krugu značenja: Držati nešto da se ne raziđe, okupljati (kaptaže) kombinacije i kompozicije, ansambli, [sympas](/home/nenad/Desktop/_blank) [ΣΥΜΠΑΣ](http://www.greek-language.gr/greekLang/modern_greek/tools/lexica/search.html?dq=&sin=all&lq=%CF%83%CF%8D%CE%BC%CF%80%CE%B1%CF%82), (nekada u grčkom je beta bilo b ali je kasnije postalo v a za b je uzeto mp ) zembilji, cegeri i jegreci, obruči, spone, španeri, špenadle, šupe, sobe, sheep-ovce i čobane.**

**Ovo latinsko sepet bi možda bilo šepet ali latini nisu imali slovo š pa ostaje stvar nedorečena. U stvari imaju glas š ali i pišu dva slova, troše mastilo bez veze. A tek Schvabe , užas jedan. Očigledno neki drugi svet pa ko im se privoli nadrlja ko Czech, tj Čeh. Slovaci su bolje prošli.**

**Građu, ogradu od pruća  za čuvanje ovce ima svaka kuća ( nekad u vreme kad bio jedan čovek i imao tri sina i još više a i ćerke imao), po ovoj teoriji napredujemo polako. Smešno izgleda povezati latinski jezik sa Šebetom ali u Šebetu se orati još po nekad (orare, oravi...) pa i ne ckivamo scienciju a i dulani (voda, izvorče) nije baš d'eau kolonjska, dulek - tikvica za vodu pa tu je kolnik od coline- uzbrdice... a glavno Ovsinjinac u komšiluk što nekad bio starim Rimljanima officina (jedino mesto u Zaplanju na rimskim kartama). Iz Naisus kad majstor Pera traktor tera preko Brzi Brod i pred Sulfa Balne skrene desno skreće za Zaplanje. P.S. Sulfa balne nije Suva planina već suva česma u N.Banji koja nikad nije bila suva. Ima takvih i reka a sve je to vezano sa sulfurom. Tolko o Rimljanima i Zaplanju.**
